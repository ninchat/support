---
description: Profiili ja asetukset
---

# Käyttäjäasetukset

## Käyttäjäasetuksiin siirtyminen <a id="kayttajaasetuksiin-siirtyminen"></a>

Kun olet kirjautunut Ninchatiin, pääset omiin käyttäjäasetuksiin seuraavasti:

1. Klikkaa nuoli-ikonia nimesi vieressä vasemmassa alakulmassa.
2. Valitse "Asetukset ja profiili / Settings and profile"

![K&#xE4;ytt&#xE4;j&#xE4;valikko](../.gitbook/assets/user-menu.png)

## Käyttäjäasetukset-näkymä <a id="kayttajaasetukset-nakyma"></a>

Omat asetukset on jaettu eri välilehdille. Muokattuasi asetuksia, muista painaa "Tallenna / Save" -nappia, jos haluat säilyttää muutokset.

## Profiili

Kerro itsestäsi perustiedot Profiili-välilehdellä, jotta mm. kollegat voivat tunnistaa sinut helposti.

1. Kirjoita haluamasi näyttönimi kohtaan Lempinimi / Screen name
2. Kirjoita oikea nimesi kohtaan Koko nimi / Real name
   * Tätä ei näytetä esim. asiakkaille asiakaspalvelukeskusteluissa
3. Lisää itsellesi käyttäjäkuva \(jpg- tai png-kuvatiedosto\)
   * Kuva helpottaa tunnistamista tiimiläisten kesken
4. Tallenna

![K&#xE4;ytt&#xE4;j&#xE4;profiili ja -tiedot](../.gitbook/assets/user-settings.png)

## Kirjautumisvalinnat <a id="profiili"></a>

Kirjautuminen-välilehdellä voit muuttaa tilisi salasanan ja tarvittaessa lisätä toisen sähköpostiosoitteen kirjautumiseen. 

Voit myös valita näkyykö sähköpostiosoitteesi kaikille Ninchatin käyttäjille.

Tallenna lopuksi muutokset.

![Kirjautumisvalinnat](../.gitbook/assets/user-auth.png)



## Ilmoitukset

Ilmoitukset auttavat sinua reagoimaan tapahtumiin nopeammin.

Voit asettaa ääni- ja työpöytäilmoitusia Ninchatissa tapahtuvista asioista. Lisäksi voit asettaa hälytykset myös sähköpostiisi, ellet ole usein paikalla.  
Työpöytäilmoitukset kertovat tapahtumista, vaikka selainikkuna olisi pienennetty pois näkyvistä.

### Työpöytäilmoitukset

Anna selaimelle lupa lähettää työpöytäilmoituksia klikkaamalla "Enable / Salli" -nappia.  
\(Vanhat selaimet, kuten Internet Explorer \(IE\) eivät tue työpöytäilmoituksia.\)

{% hint style="info" %}
Työpöytäilmoitukset toimivat Chrome, Firefox, Safari- ja Edge-selaimilla.   
Internet Eplorer -selain ei tue työpöytäilmoituksia.
{% endhint %}

#### Työpöytäilmoituksen näkyminen

![Esimerkki ty&#xF6;p&#xF6;yt&#xE4;ilmoituksesta \(Windows\); asiakas jonossa](../.gitbook/assets/desktop-notification.png)

### Aseta ilmoitustyypit

**Salli Ääni- ja työpöytäilmoitukset ainakin seuraavista ilmoitustyypeistä \(ks. kuva alla\):** 

* **Yksityisviestit**
* **Kanavan korostukset**
* **Uusi henkilö asiakaspalvelujonossa.**

Tallenna muutokset.

{% hint style="info" %}
Huomioi, että "Uusi henkilö asiakaspalvelujonossa" ja "Henkilö poimittu jonosta" -vaihtoehdot näkyvät ainoastaan agenteille, jotka on lisätty asiakasjonojen käsittelijöiksi
{% endhint %}

![Suositellut ilmoitusvalinnat. Muista sallia ty&#xF6;p&#xF6;yt&#xE4;ilmoitukset.](../.gitbook/assets/user-notifications.png)

## Korostukset

Ruksaa kohta "Korosta nimesi" saadaksesi ilmoituksen, kun joku mainitsee sinut keskustelussa. Voit tämän ohella asettaa haluamiasi korostussanoja, jolloin saat ilmoituksen, kun ne mainitaan keskusteluissa. 

#### **Korostussanan luominen**

1. Kirjoita halutut korostussanat tekstikenttään, erota sanat pilkulla.
2. Voit asettaa vapaapäätteisiä sanoja lisäämällä sanan perään asteriskin \(\*\), esim. social\*.
3. Ilmoitukset-välilehdellä korostussana-ilmoituksista voi asettaa hälytyksen myös sähköpostiin.
4. Tallenna muutokset.

![](../.gitbook/assets/user-highlights.png)

#### **Korostussanojen näkyminen keskustelussa**

Korostetut sanat näkyvät sinisellä taustavärillä ja saat ilmoituksen aina tällaisen tullessa.

![](../.gitbook/assets/highlights%20%281%29.png)

## Näkymävalinnat <a id="nakymavalinnat"></a>

Voit muuttaa Ninchatin näkymää tietyiltä osin.

#### Näytä ensin kanavat joilla on uusia viestejä

Ruksaa kohta, jos haluat, että keskustelut järjestetään Sidebar-keskustelulistassa niin, että uusia viestejä sisältävät keskustelut näytetään listan alussa.

#### Piilota kanavan liittymis- ja poistumisviestit

Ruksaa, ellet halua nähdä Käyttäjä liittyi/poistui -viestejä kanavan keskustelussa.

#### Näytä piilotetut viestit kanavalla

\(Julkiset ryhmäkeskustelut\) Kanavan moderaattorioikeuksilla viestejä voidaan piilottaa. Mikäli haluat nähdä piilotetut viestit, ruksaa kohta.

#### Älä vahvista moderaattoritoimenpiteitä

Kanavan moderaattorityökaluilla tehdyt toimenpiteet, kuten viestin piilottaminen tai käyttäjän hiljentäminen vaativat vahvistuksen. Ruksaa, jos haluat vahvistukset pois käytöstä. \(Etenkin julkiset ryhmäkeskustelut\)

#### Käytä uutta käyttöliittymää

 Huom! Älä poista valintaa! Tärkeää, jotta Ninchat toimii oikein. \(Valinta on poistumassa.\)

Muista tallentaa muutokset.

![N&#xE4;kym&#xE4;valinnat](../.gitbook/assets/user-view.png)



## Valmisviestit

Valmisviestit ovat kätevä tapa virtaviivaistaa kirjoitusta tavallisimpien tai tarkkojen asioiden kanssa. Voit asiakas-chatissa valita valmiiksi asetettuja viestejä yhdellä klikkauksella keskustelun sivupalkista.

![K&#xE4;ytt&#xE4;j&#xE4;n valmisviestit](../.gitbook/assets/user-canned.png)

### Uuden valmisviestin luominen

1. Klikkaa käyttäjäasetusten Valmisviestit-välilehdellä "Luo uusi viesti"
2. Listaan ilmestyy uusi "avainsana: viesti" -pari.
3. Klikkaa Muokkaus-ikonia 
4. Kirjoita haluttu avainsana - saa sisältää pieniä kirjaimia \(a-z\) ja numeroita
5. Kirjoita valmisviestin teksti
6. Tallenna

### Valmisviestin käyttäminen

{% page-ref page="../asiakasjonot-ja-keskustelut/" %}



